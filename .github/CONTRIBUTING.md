
# Συνεισφέροντας στο site-gr

:+1::tada: Αρχικά θα θέλαμε να σας ευχαριστήσουμε που αφιερώνετε χρόνο να συμμετέχετε! :tada::+1:

Τα παρακάτω είναι μερικές συμβουλές για να συνεισφέρετε στη σελίδα. Τα παρακάτω αποτελούν κυρίως συμβουλές και όχι κανόνες. Είστε ελεύθεροι να προτείνετε αλλαγές στη σελίδα καθώς και στο παρών αρχείο.

## Οδηγίες

### Διαδικασία αιτημάτων

Πριν κάνετε ένα νέο αίτημα αλλαγών (pull request), ανοίξτε ένα νέο θέμα (issue) στο οποίο θα περιγράφετε το σκοπό του αιτήματος έτσι ώστε να αποφευχθούν τυχόν συγκρούσεις πολλών αιτημάτων που λύνουν το ίδιο πρόβλημα, και για να ελαχιστοποιηθούν οι πιθανότητες το αίτημα σας να μην γίνει αποδεκτό.

### Προεπισκόπηση της σελίδας

Η προεπισκόπηση της σελίδας βρίσκεται στο [netlify](https://vibrant-haibt-349f89.netlify.com). Τα αιτήματα για σφάλματα και βελτιώσεις μπορούν να γίνουν αφού πρώτα χρησιμοποιηθεί δική σας διακλάδωση (branch) στην οποία θα έχετε δοκιμάσει τις αλλαγές πριν κάνετε αίτημα.

## Deployment με το Netlify
 1. Κάνουμε fork το αποθετήριο.
 2. Στο καινούργιο μας αποθετήριο δημιουργούμε καινούργιο κλαδί (branch) όπου θα γίνουν οι αλλαγές μας, ονομάζουμε το branch ανάλογα τις αλλαγές που θέλουμε να κάνουμε.
 3. Πλοηγούμαστε στο netlify.com και κάνουμε λογαριασμό χρησιμοποιώντας το GitHub ή κάποιο e-mail μας
 4. Στην σελίδα που μας ανοίγει επιλέγουμε το "New site from Git".
 5. Επιλέγουμε το "GitHub" από τη λίστα και δίνουμε άδεια (authorize) το Netlify να συνδεθεί με τον λογαριασμό μας στο pop-up παράθυρο.
 6.  Στη συνέχεια διαλέγουμε το να εγκατασταθεί σε συγκεκριμένο αποθετήριο (select repositories) και διαλέγουμε το fork του site-gr που δημιουργήσαμε στο πρώτο βήμα και πατάμε "Install".
 7. Τελικά επιλέγουμε το branch που θέλουμε να κάνουμε deploy, συνήθως είναι το master (production branch) αλλά θα διαλέξουμε το branch που δημιουργήσαμε στο δεύτερο βήμα.
 8. Πατάμε "deploy site" και περιμένουμε να εκτελεστεί (συνήθως μπαίνει σε ουρά εκτέλεσης μερικών λεπτών γιατί χρησιμοποιούμε το free tier της υπηρεσίας).

## Αλλαγές και στο θέμα/κώδικα της σελίδας
Η σελίδα είναι χτισμένη με το Jekyll και έχει χωριστεί σε δύο αποθετήρια, το αποθετήριο που περιέχει τα [δεδομένα](https://github.com/ioniodi/site-gr) και το αποθετήριο του [θέματος](https://github.com/ioniodi/minimal-ionio). Ένα προτεινόμενο workflow για να γίνεται δουλεία και στα δύο αποθετήρια ταυτόχρονα είναι:

 1. Κάνουμε fork και τα δύο αποθετήρια.
 2. Δημιουργούμε και στα δύο αποθετήρια καινούργια branches για τις αλλαγές μας.
 3. Στο site-gr κάνουμε αλλαγή στο _config.yml αρχείο και στην αρχή του αρχείου αλλάζουμε την παράμετρο "remote_theme" να δείχνει στο αποθετήριο του θέματος που κάναμε fork, και δεν ξεχνάμε το branch που έχουμε φτιάξει στο προηγούμενο βήμα. (πχ: remote_theme: ***my-github-name***/minimal-ionio@***branch-name***).
 4. **ΠΡΟΣΟΧΗ**: Η αλλαγή που κάναμε στο _config.yml θα είναι τοπική και μόνο τοπική, δεν πρέπει την κάνουμε add/staged σε κανένα commit, είναι μια τοπική ρύθμιση για να μπορούμε να δουλεύουμε και με τα δύο αποθετήρια.
 5. Τώρα όταν κάνουμε `bundle exec jekyll serve` θα "τραβήξει" το δικό μας αποθετήριο του θέματος και συγκεκριμένα το branch που έχουμε δημιουργήσει.
 6. Κάνουμε τις αλλαγές στο αποθετήριο του θέματος, και εκτελούμε `git push origin branch-name`, τώρα αν τρέξουμε πάλι το jekyll serve θα δούμε τις αλλαγές στη σελίδα μας.
 7. Αν είμαστε ευχαριστημένοι με τις αλλαγές μας στο θέμα/κώδικα μπορούμε αμέσα να ανοίξουμε pull request για τις αλλαγές στο αποθετήριο του θέματος.

Tip: Το συγκεκριμένο workflow μπορεί να χρησιμοποιηθεί και με το Netlify, απλά αν γίνονται αλλαγές μόνο στο θέμα θα πρέπει χειρωνακτικά να κάνουμε re-deploy την σελίδα ώστε να δούμε τις αλλαγές στο θέμα.

## Ενημέρωση του αποθετηρίου μας
Το να κρατάμε το fork μας ενημερωμένο με τις αλλαγές που γίνονται στο master branch του βασικού αποθετηρίου που κάνουμε contribute είναι βασικό για την αποφυγή συγκρούσεων στα pull request μας. Για παράδειγμα αν κάνουμε αλλαγές σε ένα αρχείο, και κάποιος κάνει αλλαγές στο master του αποθετηρίου που κάνουμε contribute, πολύ πιθανό να έρθουμε σε σύγκρουση όταν κάνουμε pull request. Άρα χρειάζεται να κρατάμε το αποθετήριο μας ενημερωμένο, για μικρές αλλαγές μπορούμε να λύνουμε merge συγκρούσεις στο GitHub αλλά για λόγω εκμάθησης και καλής πρακτικής, και λόγω ότι αν θέλεις να ελέγξεις την "λύση" του merge conflict, δεν γίνεται αποκλειστικά με το GitHub έχουμε τα εξής βήματα:

 1. Έχοντας κάνει GitHub fork και `git clone` το αρχικό αποθετήριο.
 2. Κάνουμε `git remote add upstream https://github.com/ioniodi/site-gr`.
 3. Ελέγχουμε τις αλλαγές με `git remote -v`.

Στο βήμα 3 θα πρέπει να δούμε 4 διαφορετικά αποτελέσματα: 2 με όνομα "origin" που είναι το αποθετήριο του fork μας που υπάρχει στους server του GitHub, και 2 με όνομα "upstream" που είναι το αποθετήριο με το οποίο θέλουμε να μείνουμε ενημερωμένοι (το κύριο site-gr αποθετήριο).

Αφού το upstream κανάλι έχει ρυθμιστεί τώρα μπορούμε να ενημερώσουμε το τοπικό μας αποθετήριο:

 1. `git fetch upstream` κάνει τις αλλαγές του κυρίου αποθετηρίου διαθέσιμες στο τοπικό περιβάλλον (δεν κάνει αλλαγές στο αποθετήριο μόνη της σαν εντολή).
 2. Αλλάζουμε το κλαδί στο κύριο (master) με `git checkout master`, προσοχή αν το git μας λέει ότι είναι "up to date", εννοεί με το δικό μας GitHub αποθετήριο.
 3. `git merge upstream/master` κάνει merge τις αλλαγές του upstream/master στο master κλαδί του αποθετηρίου μας -- Αν δεν εκτελεστεί η εντολή σημαίνει ότι έχουμε αρχεία που έχουν αλλάξει στο master κλαδί και δεν τα έχουμε κάνει commit, πρέπει να κάνουμε είτε `git commit -a` είτε `git checkout <file>`.

Θυμόμαστε ότι αυτές οι αλλαγές γίνονται τοπικά και μόνο, για να ενημερώσουμε και το GitHub θα πρέπει να κάνουμε `git push origin master` και `git push origin branch-name` για τις άλλες αλλαγές μας για κάθε κλαδί ξεχωριστά (`git push --all origin` αν έχουμε αλλαγές σε πολλά κλαδιά).

Τελικά ανοίγουμε καινούργιο κλαδί από το ενημερωμένο master κλαδί για να κάνουμε contribute.

Εναλλακτική για **προχωρημένους χρήστες** του git: Μπορούμε να κάνουμε άμεσα pull(fetch+merge) στο κλαδί που δουλεύουμε, αλλά αντί για merge κάνουμε rebase με την εντολή `git pull --rebase upstream`. Πρέπει να έχουμε ανοιχτό το κλαδί που θέλουμε να ενημερώσουμε με τις αλλαγές όταν εκτελέσουμε την εντολή. Η εντολή χρησιμοποιεί το προηγούμενο remote tracking κλαδί με όνομα "upstream" που δημιουργήσαμε σε προηγούμενο βήμα.
